---
pretitle: Archivi
title: Archivio UDI Modena
image: /images/archivi/modena.jpg
caption: Archivio UDI Modena
layout: article
lat: '44.6327109'
lng: '10.9387987'
---
Interventi di raccolta e organizzazione tematica della documentazione sono stati realizzati dal 1982 ad opera del Gruppo Archivio dell’Udi di Modena. Il materiale, successivamente ordinato ed inventariato nel 1992 sulla base di un titolario elaborato secondo il metodo storico da Caterina Liotti con la collaborazione di Carolina Capucci e Paola Romagnoli, è stato depositato presso il Centro Documentazione Donna nel 1996. Il nucleo originario dell’archivio è costituito dall’Archivio del Comitato provinciale UDI Modena, inventariato e consultabile per la parte storica, conserva documentazione dal 1944 – 2005 (bb. 561) riguardante la struttura organizzativa e le attività culturali e politiche: congressi, eventi, iniziative, dibattiti, mostre e seminari; rassegna stampa, riviste, opuscoli e pubblicazioni. Materiale iconografico: fotografie (8000), audio e videocassette (180), manifesti, locandine e volantini (745). Materiali non riordinati dal 2006 ad oggi (bb.106). Fondi aggregati: UDI - Comitato comunale di Modena (1959-1983; bb.3); UDI - Circolo A. Davis di Modena (1974-1986; b.1); UDI- Circolo CNA di Modena(1977-1991; bb.2); UDI - Circolo Manifattura tabacchi di Modena (1946-1988; b.1); UDI– Comune di Castelfranco Emilia (1962 al 1986; bb.13). Fondi personali: Cappellini Emidia, Di Cristoforo Longo Gioia, Isa Ferraguti, Galli Rosanna, Massamba N’Siala Isabella, Menabue Osanna, Menapace Lidia, Sgarbi Luciana. Tutti gli archivi dell’UDI di Modena sono depositati al Centro documentazione donna di Modena che ne cura la conservazione e la consultazione.  Inventari on line: [http://www.archivimodenesi.it](http://www.archivimodenesi.it).

**Indirizzo**: Strada Vaciglio Nord, 6, 41125 Modena
