---
pretitle: Archivi
title: Archivio UDI Forlì
layout: article
lat: '44.223149'
lng: '12.0354912'
---
L’Archivio è stato creato a partire dalla documentazione prodotta tra il 1944 al 1991 e riordinato nel 1992 dalla Cooperativa Archivisti Ricercatori di Bologna, le quali hanno prodotto in seguito a tale riordino l’inventario relativo. Nel 1998 l’Udi di Forlì ha incaricato la medesima cooperativa del riordino e della catalogazione del materiale successivo al 1992. Depositato presso l'Istituto Storico della Resistenza nei primi anni Duemila, comprende l'archivio del Comitato UDI di Forlì (1945-2000, circa 1000 fascicoli raccolti in 62 buste) e l’archivio del Comitato UDI di Cesena (1944-1991, circa 100 fascicoli condizionati in 14 buste). Il lavoro di riordino e inventariazione degli archivi di Forlì e Cesena, condotto a più mani e in tempi diversi tra il 1992 e il 2002, rientrava in un progetto, coordinato a livello nazionale dal Gruppo Archivio dell'UDI, di recupero e valorizzazione della memoria e dell'attività dei comitati locali. La documentazione è organizzata in serie aperte che rispecchiano le principali attività dei Comitati: Organizzazione, Amministrazione, Attività politica, Servizi sociali, Occupazione, “Noi donne” Cooperativa Libera Stampa, Iniziative, Convegni, Miscellanea. Unitamente alla documentazione archivistica, sono presenti: volumi e periodici (235 monografie e 28 periodici tra mensili, quindicinali, settimanali e riviste a periodicità varia), manifesti (circa 300, di vario formato raccolti e prodotti dall'UDI forlivese dalla fine degli anni '50 al 2000), fotografie (75 nuclei fotografici per un totale di circa 380 stampe quasi tutte in bianco e nero dal 1950 agli anni Novanta. L’inventario dell’intero fondo, edito nel 2004, è disponibile in sede, è in corso il suo riversamento su IBC Archivi.

**Indirizzo**: Via Cesare Albicini, 25, 47121 Forlì
