---
pretitle: Archivi
title: Centro documentazione Donna di Modena
image: /images/archivi/modena-cdd.jpg
caption: Centro documentazione Donna di Modena
layout: article
lat: '44.6327109'
lng: '10.9387987'
---
Associazione femminile, nata nel 1996 ma attiva come gruppo archivio dell‘UDI già dal 1982, opera nel settore della promozione della cultura della differenza di genere. Le finalità dell’associazione sono la ricerca storica e sociale, la diffusione della storia dei movimenti delle donne e delle identità femminili, la promozione della partecipazione delle donne alla vita collettiva, per una piena realizzazione delle pari opportunità tra donne e uomini e per una maggiore attuazione dei diritti di cittadinanza delle donne native e migranti. A tal fine, l’Associazione ha creato e gestisce l’omonimo Istituto di ricerca che lavora affinché il punto di vista delle donne si affermi in ogni ambito della vita sociale, politica e culturale, attraverso le seguenti attività: consulenza bibliografica e archivistica; organizzazione di convegni, mostre, dibattiti, seminari; corsi di formazione, progetti di ricerca e di impegno sociale. L’archivio dell’Associazione raccoglie tutta la documentazione prodotta e acquisita nello svolgimento delle attività associative e dell’Istituto culturale di ricerca: statuti, assemblee, relazioni, corrispondenza, materiali per la realizzazione di iniziative e di progetti. Materiale iconografico e audiovisivo: fotografie, audio e videocassette, cd e dvd, manifesti . Si segnalano inoltre raccolte di fonti orali realizzate nel corso di ricerche storiche. L’archivio è stato riordinato e inventariato per le carte dal 1996 al 2009 (bb.779). Dal 2010 ad oggi si sono aggiunte un altro centinaio di buste. L’associazione inoltre conserva e offre alla pubblica consultazione nella “sezione archivi” 39 fondi diversi di persone (25) e associazioni (14) depositati o donati all’Associazione. Fondo librario costituito da 9000 volumi.

Siti web:
  - [www.cddonna.it](http://www.cddonna.it)
  - [www.archivimodenesi.it](http://www.archivimodenesi.it)

**Indirizzo**: Strada Vaciglio Nord, 6, 41125 Modena
