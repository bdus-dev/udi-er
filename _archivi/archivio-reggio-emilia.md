---
pretitle: Archivi
title: Archivio UDI provinciale di Reggio Emilia
image: /images/archivi/bologna.jpg
caption: Archivio UDI Reggio Emilia
layout: article
lat: 44.6757
lng: 10.6417
---

L’associazione UDI - erede dei Gruppi di difesa della donna operanti durante la Resistenza per unire donne di diversa provenienza politica attivi a Reggio Emilia dal marzo 1944 -  nasce in città nei primi mesi post Liberazione e tiene il suo primo Congresso provinciale il 2 settembre 1945. Dopo l’XI Congresso nazionale nel 1982 l’associazione scioglie l’organizzazione e molte attiviste proseguono l’attività di studio, ricerca, divulgazione e aiuto alle donne con il “Centro Alice”, e nel successivo “Alice Centro Donne”, attivo dal 1992. Nel 2000 il Gruppo Archivio dell’Udi di Reggio Emilia si costituisce in associazione per garantire la conservazione e la fruibilità del materiale documentario prodotto dall’associazione.
L’archivio, inventariato e consultabile, conserva documentazione dal 1945 al 1992 (bb. 162) riguardante la struttura organizzativa e le attività culturali e politiche: congressi, eventi, iniziative, dibattiti, mostre e seminari; rassegna stampa, riviste, opuscoli e pubblicazioni. Materiale iconografico: fotografie (2069), manifesti (1162 tra i quali 293 della donazione Alice Saccani). Fondi aggregati: Centro “Elsa Bergamaschi” (1978-1988, bb.3); Centro Alice (1980-1992, bb.3).

Il materiale documentario è stato donato nel 2021 al Centro documentazione donna di Modena.

Le fotografie sono depositate alla Biblioteca Panizzi di Reggio Emilia.
http://panizzi.comune.re.it/Sezione.jsp?titolo=Archivi+-+Polo+Archivistico&idSezione=943

Inventario a stampa: Archivio Unione Donne Italiane Reggio Emilia, Inventario, documenti dal 1945 al 1992, (a cura di) Loretta Piccinini, Reggio Emilia, 1999.
Elena Fava, Archivio UDI Reggio Emilia. Sezione grafica, 2003. Catalogo [Dattiloscritto, rilegato, vol. 1, pp. 9, cc. 397]
