---
pretitle: Archivi
title: Archivio UDI Bologna
image: /images/archivi/bologna.jpg
caption: Archivio UDI Bologna
layout: article
lat: '44.490497'
lng: '11.3467523'
---

L’Archivio UDI Bologna ha aperto le porte al pubblico nel 1991, dopo un processo di riordino e inventariazione iniziato nel 1987 e curato da aderenti all'associazione (il Gruppo Archivio) con l'ausilio di personale specializzato. Il Gruppo Archivio, che divenne formalmente una delle articolazioni interne dell’associazione, si attivò anche per il reperimento della documentazione, in particolare fotografica, in possesso delle militanti. Nel 1991, l’Archivio venne dichiarato di notevole interesse storico dalla Sovrintendenza archivistica e bibliografica dell’Emilia-Romagna.

L’Archivio UDI Bologna è composto dai seguenti fondi documentali: Comitato provinciale di Bologna con documentazione dal 1944 (105 buste), Comitato regionale Emilia-Romagna con documentazione al 1957 al 1980 (47 buste), due fondi personali (Velia Valenti, Milli Virgilio).

Esiste inoltre un Archivio fotografico, di oltre 3000 fotografie, databile tra gli anni Quaranta del Novecento e i primi anni Duemila. Completano l’archivio un fondo manifesti e un fondo sonoro, in corso di inventariazione. E’ presente anche una raccolta di Noi Donne (1953-2000).

Sito web: [www.udibologna.it/archivio-storico/fondi/](https://www.udibologna.it/archivio-storico/fondi/)


**Indirizzo**: Via Castiglione 24, 40124 Bologna.
